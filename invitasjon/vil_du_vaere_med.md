# Kodeklubben Tananger
<center>"_Vi må ikke la ideen om «digitale innfødte» hindre den digitale utdannelsen av barna. Selv om barn er eksperter på å konsumere trenger de hjelp til å lære hvordan de skal skape noe digitalt. Datamaskinen er et kreativt verktøy. Barn må lære seg å skape. Vi er nødt til å gi barna våre dette verktøyet for at de skal kunne leve det voksenlivet som vi ser komme. Hvis ikke ender vi opp som en nasjon av bestillere._"</center> 
Sakset fra artikkelen - [10.000 timer med spill, chat, nettbrett og mobilbilder gjør dem til eksperter, men i hva?](http://www.dn.no/etterBors/2016/11/13/1757/Teknologi/10000-timer-med-spill-chat-nettbrett-og-mobilbilder-gjor-dem-til-eksperter-men-i-hva)

***

## Lær kidsa koding
[Lær kidsa koding](http://kidsakoder.no)- (LKK) er en frivillig bevegelse i Norge og lignende bevegelser finnes flere steder i verden. Du kan lese om deres formål i [denne lenken](http://kidsakoder.no/om-lkk/).

_LKK er et nettverk for alle i Norge som er opptatt av verdien av å lære barn IT, og LKK skal være en arena for samspill, engasjement og lokale muligheter._ 

_LKK et løst organisert frivillig nettverk av av lokale grupper, privatpersoner, myndigheter, skoler og bedrifter som kan hjelpe hverandre på tvers av landet. LKK er summen av de aktivitetene som til en hver tid foregår rundt i landet._  - [Kilde : Om LKK](http://kidsakoder.no/om-lkk/)

LKK er et nettverk og en bevegelse, men samler og lager også mye materiell til undervisning.

## Kodeklubb
En av aktivitetene i nettverket er å danne lokale kodeklubber for barn (8-14år - trenger ikke å begrense alder). 

_Kodeklubben er et fritidstilbud der barn og ungdommer leker og lærer med programmering. Ideen er enkel: Frivillige med IT-kunnskap lærer barn å programmere i eller etter skoletid._ [Kilde: Kodeklubben](http://kidsakoder.no/kodeklubben/)

Det eksisterer ferdige oppgavesett i flere programmeringsspråk som klubbene kan laste ned gratis, og det er mange tips for hvordan man kan starte en kodeklubb.

##Tananger
**Jeg ønsker å komme i kontakt med andre frivillige voksne**,  som kan bidra til å teste konseptet kodeklubb i Tananger.  Tanken er å lære underveis i flere iterasjoner _(inspect and adapt)_ og i første omgang teste konseptet for å erfare om det finnes et engasjement for å kunne jobbe videre med å utvikle en kodeklubb.

Som en start er ideén enkel:

- Voksne frivillige bidragsytere samles en ettermiddag for å diskutere konseptet, samt organisere en  _Test Kveld_ 
- Gjennomføre en "Test Kveld", hvor vi inviterer barn til å gjennomføre en eller to programmerings oppgaver. (Oppgavemateriell eksisterer).
- Etter gjennomføringen, lære av _test kvelden_, hvor vi enten bestemmer oss for å utvikle konseptet (fortsette) eller konkludere med at aktiviten avsluttes.

Som et første trinn er tanken at innsatsen for de frivillige er på et overkommelig nivå og at alle kan bidra med ett eller annet. Om du ikke kan programmere, så er det garantert andre oppgaver som en kan utrette.

## Om meg
Jeg startet med programvareutvikling i 1983/84, 13 år gammel. Dette ble senere mitt yrke og jeg har jobbet som programvareutvikler i flere år, de siste årene som leder for utviklere. Brenner bl.a. for fri/åpen kildekode og deling av kunnskap. 

## Ønsker du å være med?
Hvis du er er interessert i å møtes en ettermiddag/kveld for å diskutere kodeklubb i Tananger, ta kontakt via en av disse kanalene:

- [Facebook messenger](https://www.facebook.com/knuterikhollund)
- [Telegram](https://telegram.org/)
- [WhatsApp](https://www.whatsapp.com/)
- [Twitter](https://twitter.com/knuthollund)
- [Google+/Hangout](https://plus.google.com/+knuterikhollund)
- e-post: knut [dot] erik [at] hollund [dot] org
- evt. melding via [FB siden til kodeklubben.](https://www.facebook.com/kodeklubbentananger/)

Mvh,
Knut Erik Hollund
Notstien 4 - Tananger

***

### Ressurser
- [Facebook side for kodeklubben](https://www.facebook.com/kodeklubbentananger/) - Fint om du "liker" siden og informer dine venner om den.
- [GitHub Organisasjon og reporsitories](https://github.com/kodeklubbentananger) - har du GitHub konto legger jeg deg gjerne til i organisasjonen og repo'ene. All informasjon er åpen.
- [Åpent kladde dokument](https://drive.google.com/open?id=1iRhnaHnMT9hlEKxw_NfGoQMKwhWmiSJgGPDnmWSubtI) om ideén og praktikaliteter.
- [Lær Kidsa Koding](http://kidsakoder.no/) - bevegelse og nettverk

***
<center>"What steel was to the economy of the 20th century, what steel was to the power of the 20th century, what steel was to the politics of the 20th century,  software is now. " - [Eben Moglen](https://en.wikipedia.org/wiki/Eben_Moglen), Professor at Columbia University.</center>
